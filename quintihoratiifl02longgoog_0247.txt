,ᾖ Η--ῃ
1

νῆα-«δ”

ARS POETICA. 201
Quem penes arbitrium est et jus ct norma loquendi.
Res gestae regumque ducumque et tristia bella
Quo scribi possent numero monstravit Homerus,
Versibus impariter junctis querimonia. primum, 75
Post etiam inclusa est voti sententia compos:
Quis tamen exiguos elegos emiserit auctor,
Grammatici certant et adhuc sub judice lis est.
Archilochum proprio rabies armavit iambo;
Hunc socci cepere pedem grandesque cothurni, 8³
Alternis aptum sermonibus et populares
Vincentem strepitus et natum rebus agendis,
Musa dedit fidibus divos puerosque deorum
Et pugilem victorem et equum certamine primum
Et juvenum curas et libera vina referre. 85
Discriptas servare vices operuirque colores
Cur ego si nequeo ignoroque poeta salutor'l
Cur nescire pudens prave quam discere malo?
Versibus exponi tragicis res comica non vult;
Indignatur item privatis ac prope socco 90
Dignis carminibus narrari coena Thyestae.
Singula quaeque locum teneant sortita decenter.
Interdum tamen et vocem comoedia tollit,
Iratusquc Chremes tumido delitigat ore3
Et tragicus plerumque dolet sermone pedestri 95
Telephus et Peleus, cum pauper et exsul uterque
Projicit ampullas et sesquipedalia verba,
Si curat cor spectantis tetigisse querela.
N on satis est pulchra esse poemata3 dulcia sunto
Et quocunque volent animum auditoris agunto, loo
Ut ridentibus arrident, ita flentibus adsunt
Humani vultus: si vis me flere dolendum est
Primum ipsi tibi: tunc tua me infortunia laedent,
Telephe vel Pclcu3 male si mandata loqueris
Aut dormitabo aut ridebo, Tristia maestum 105
Vultum verba decent, iratum plena minarum,
Ludentcm lasciva, severum seria dictu.
Format cuim natura prius nos intus ad omnem
Fortunarum habitum3 juvat aut impellit ad iram
Aut ad humum maerore gravi deducit et angit3 110
Post effert animi motus interprete lingua.

