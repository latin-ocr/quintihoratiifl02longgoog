SATIRARUM Ι. 6. 121
Qui stupet in titulis et imaginibus. Quid oportet
Nos facere a vulgo longe longeque remotos?
Namque esto populus Laevino mallet honorem
Quam Decio mandare nove, censorque moveret ρο
Appius ingenuo si non essem patre natus:

Vel merito quoniam in propria non pelle quiessem.
Sed fulgente trahit constrictos Gloria curru

Non minus ignotos generosis Quo tibi, Tilli,
Sumere depositum clavum fierique tribuno? 25
Invidia accrevit privato quae minor esset.

Nam ut quisque insanus nigris medium impediit crus
Pellibus ct latum demisit pectore clavum,

Audit continuo: “Quis homo hic est? quo patre natusl''
Ut si qui aegrotet quo morbo Barrus, haberi ω
Ut cupiat formosuS‚ eat quacunque puellis

Injiciat curam quaerendi singula, quali

Sit facie, sura, quali pede, dente, capillo,

Sic qui promittit civeS, urbem sibi curae,

Imperium fore et Italiam, delubra deorum, 3⁵

Quo patre sit natuS, num ignota matre inhonestuS,
Omnes mortales curare et quaerere cogit.

“'lune Syri, Damae, aut Dionysi filius, audes
Dejicere e saxo cives aut tradere Oadnm‘P'

“At Novius collega gradu post me sedet uno; ιο
Namque est illc pater quod erat mcuS.'' “Hoc tibi Paullus
Et Messalla videris? At hic, si plostra ducenta
concurrantque foro tria funera, magna sonabit
Cornua quod vincatque tubas; saltem tenet hoc nos.”
Nunc ad me redeo libertino patre natum, 45
Quem rodunt omnes libertino patre natum,

N unc quia sum tibi, Maecenas, convictor ; at olim
Quod mihi pareret legio Romana tribuno.

Dissimile hoc illi est3 quia non ut forsit honorem
Jure mihi invideat quivis ita te quoque amicum, 50
Praesertim cautum dignos assumere, prava

Ambitione procul. Felicem dicere non hoc

Me possum casu quod te sortitus amicum3

Nulla etenim mihi te fors obtulit: optimus olim

Virgilius, post hunc Varius dixere quid essem. 55
Ut veni coram singultim pauca locutus, ,

