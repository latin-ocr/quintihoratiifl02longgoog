ἢν

Γῇ

' DE ARTE POETIOA

LIBER.

Hammo capiti cervicem pictor equinam

Jungere si velit, et varias inducere plumas

Undique collatis membris, ut turpiter atrum

Desinat in piscem mulier formosa superne,
Spectatum admissi risum teneatiS, amici? 5
Credite, PisoneS, isti tabulae fore librum

Persimilem cuj us, velut aegri somnia, vanae
Fingcntur speciosa, ut nec pes nec caput uni
Reddatur formae. ‘⁶ Pictoribus atque poetis
Quidlibet audendi· semper fuit aequa potestas? ιο
Scimus et hanc veniam petimusque damusque vicissim 3
Sed non ut placidis coeant immitia, non ut
Serpentes avibus geminentur, tigribus agni.

Inceptis gravibus plerumque et magna professis
PurpureuS, late qui splendeat, unus et alter 15
Adsuitur pannuS, cum lucus et ara Dianae

Et properantis aquae per amoenos ambitus agrOS,
Aut flumen Rhenum aut pluvius describitur arcus3
Sed nunc 11011 erat his locus, Et fortasse cupressum
Scis simulare: quid hoc, si fractis enatat exspes 20
Navibus aere dato qui pingitur? Amphora coepit
Institui; currente rota 0111· urceus, exit?

Denique sit quidvis simplex dumtaxat et unum.
Maxima pars vatum, pater et juvenes patre digni,
Decipimur specie recti: brevis esse labore, 25
Obscurus fi03 sectantem levia nervi

Deficiunt animique3 professus grandia turget;

Serpit humi tutus nimium timidusque procellae;

Qui variare cupit rem prodigialiter unam,

Delphinum silvis appingit, fluctibus aprum. 30
In vitium ducit culpae fuga si caret arte.

