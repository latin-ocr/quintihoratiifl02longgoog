200 HORATII FLAOCI

Aemilium circa ludum faber unus et ungues
Exprimet et molles imitabitur aere capilloS‚

Infelix operis summa quia ponere totum

Nesciet. Hunc ego me, si quid componere eurem, 35
N on magis esse velim quam naso vivere pravo, ’
Spectandum nigris oculis nigroque capillo,

Sumite materiam vestris qui scribitis aequam

Viribus et versate diu quid ferre recusent,

Quid valeant humeri. Cui lecta potenter erit reS, ιο
Nec facundia deseret hunc nec lucidus ordo

Ordinis haec virtus erit et venus, aut ego fallor,

Ut jam nunc dicat jam nunc debentia dici,

Pleraque differat et praesens in tempus omittat;

Hoc amet, hoc spernat promissi carminis auctor. 45
In verbis etiam tenuis cautusque serendiS,

Dixeris egregie notum si callida verbum

Reddiderit junctura novum. Si forte neccsse est
Iudiciis monstrare recentibus abdita rerum,

Fingere cinctutis non exaudita Cethegis 5³
Continget, dabiturque licentia sumpta pudentem

Et nova fictaque nuper habebunt verba fidem si
Graeco fonte cadent, parce detorta. Quid autem
Caecilio Plautoque dabit Romanus ademptum

Virgilio Varioque? Ego cur acquirere pauca 55
Si possum invideor, eum lingua Catonis et Enni
Sermonem patrium ditaverit et nova rerum

Nomina protulerit? Licuit semperque licebit
Signatum praesente nota producere nomen.

Ut silvae foliis pronos 11111tantur in annos, co
Prima cadunt: ita verborum vetus interit aetas,

Et juvenum ritu florent modo nata vigentque.
Debemur morti nos nostraque3 sive receptus

Terra Neptunus classes aquilonibus arcet,

Regis opuS‚ sterilisve diu palus aptaque remis 65
Vicinas urbes alit et grave sentit aratrum,

Seu cursum mutavit iniquum frugibus amnis

Doctus iter meliuS, mortalia facta peribunt,

Nedum sermonum stet honos et gratia vivax.

Multa renascentur quae jam cecidere, cadentque π)
Quae nune sunt in honore vocabula, si-volet usus,

 

,HV-—

