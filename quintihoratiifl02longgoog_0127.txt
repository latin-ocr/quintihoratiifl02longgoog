&LA-1*

EPODON LIBER, 3.

Pavidumque leporem et advenam laqueo gruem
J ucunda captat praemia.

Quis non malarum quas amor curas habet
Haec inter obliviscitur?

Quodsi pudica mulier in partem juvet
Domum atque dulces liberos,

Sabina qualis aut perusta solibus
Pernicis uxor Apuli,

. Sacrum vetustis exstruat lignis focum

Lassi sub adventum viri,

Claudensque textis cratibus laetum pecus
Distenta siccet ubera,

Et horna dulci vina promens dolio
Dapes inemptas apparet:

Non me Lucrina juverint conchylia
Magisve rhombus aut scari,

si quos Eois intonata fluctibus
Hiems ad hoc vertat „mare3

Non Afra avis descendat in ventrem meum,
N on attagen Ionicus

J ucundior, quam lecta de pinguissimis
Oliva ramis arborum

Aut herba lapathi prata amantis et gravi
Malvae salubres corpori,

Vel agna festis caesa Terminalibus,
Vel haedus ereptus lupo,

Has inter epulas ut juvat pastas oves
Videre properantes domum,

Videre fessos vomerem inversum boves
Collo trahentes languido,

Positosque vernas, ditis examen domus,
Circum renidentes Lares!

Haec ubi locutus fenerator Alphius‚
J am jam futurus rusticus,

Omnem redegit Idibus pecuniam,
Quaerit Kalendis ponere.

I .
anoe olim si quliss impia manu
Senile guttur fregerit,

89
3⁵

1⁵

55

65

’10

