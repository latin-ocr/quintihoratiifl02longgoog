14 HORATII FLACGI

XVIII-

Nunmm, Vare‚ sacra vite prius severis arborem
Circa mite solum Tiburis et moenia Catili.

Siccis omnia nani dura deus proposuit, neque
Mordaces aliter diffugiunt sollicitudines,

Quis post vina gravem militiam aut pauperiem crepat? ⁵
Quis non te potius, Bacche pater, teque, decens Venus?
At ne quis modici transiliat munera Liberi
Centaurea monet cum Lapithis rixa super mero
Debellata‚ monet Sithoniis non levis Euius,

Cum fas atque nefas exiguo fine libidinum ιο
Discernunt avidi. Non ego te, candide Bassareu,
Invitum quatiam, nee variis obsita frondibus

Sub divum rapiam. Saeva tene cum Berecyntio
Cornu tympana, quae subsequitur caecus Amor sui
Et tollens vacuum plus nimio Gloria verticem, 15
Arcanique Fides prodiga, perlucidior vitre.

XIX.

MATER saeva Cupidinum
Thebanaeque jubet me Semeles puer
Et lasciva Licentia.
Finitis animum reddere amoribus.
Urit me Glycerae nitor 5
Splendentis Pario marmore purius3
Urit grata protervitas
Et vultus nimium lubricus adspici.
In me tota ruens Venus
Cyprum deseruit, nec patitur Scythas ιο
Et versis animosum equis
Parthum dicere nec quae nihil attinent.
Hic vivum mihi caespitem, hic
Verbenas‚ pueri, ponite thuraque
Bimi cum patera meri: ιε
Mactata veniet lenior hostia.

XX.

an potabis modicis Sabinum
Cantharis Graeca quod ego ipse testa

 

