38 HORATII FLAOOI
Apta quadrigis equa, te bis Afro
Murice tinctae
Vostiunt lanae: mihi parva rura et
Spiritum Graiae tenuem Camenae
Parca non mendax „dedit et malignum
Spernero vulgus.

XVII.

cm me querelis exanimas tuis ‘3
N oc dis amicum est nec mihi te prius
obire, MaecenaS‚ mearum
Grande decus columenque rerum.
Ah te meae si partem animae rapit
Maturior vis, quid moror altera,
Nec carus aeque nec superstes
Integer? Ille dies utramque
Ducet ruinam. Non ego perfidum
Dixi sacramentum ι ibimuS‚ ‘ibimus
Utcunque praecedes, supremum
Carpere iter comites parati.
Me nec Chimaerae spiritus igneae
Nec, si resurgat, centimanus Gyas
Divellet unquam: sic potenti
justitiae placitumque Parcis.
Seu Libra seu me Scorpios adspicit
Formidolosus pars violentior
Natalis horae, seu tyrannus
Hesperiae Capricornus undae,
Utrumque nostrum incredibili modo
Consentit astrum. Te Jovis impio
Tutela Saturno refulgens
Eripuit volucrisque Fati
Tardavit alas, cum po'pulus frequens
Laetum theatris ter crepuit sonum:
Me truncus illapsus cerebro
sustulerat, nisi Faunus ictum
Dextra levasset, Mercurialium
Custos virorum. Reddere victimas
Aedemque votivam memento:
Nos humilem feriemus agnam.

m

 

15

 

