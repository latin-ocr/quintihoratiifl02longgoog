44

HORATII FLACCI

Virtus recludens immeritis mori
Caelum negata tentat iter via,
Coetusque vulgares et udam
Spernit humum fugiente penna..
Est et fideli tuta silentio
Merces: vetabo qui Cereris sacrum
Vulgarit arcanae sub isdem
Sit trabibus fragilemve mecum
Solvat phaselon; saepe Diespiter
N eglectus incesto addidit integrum.
Raro antecedentem scelestum
Deseruit pede Poena claudo,

ΙΙΙ.

J USTUM et tenacem propositi virum
N on civium ardor prava jubentium,
N on vultus instantis tyranni
Mente quatit solida, neque Auster
Dux inquieti turbidus Hadriae,
N ec fulminantis magna manus J ovis 3
Si fractus illabatur orbis
lmpavidum ferient ruinae.
Hac arte Pollux et vagus Hercules
Enisus arces attigit igneas,
Quos inter Augustus recumbens
Purpureo bibit ore nectar.
Hac te merentem, Bacche pater, tuae
Vexere tigres indocili jugum
Collo trahentes; hac Quirinus
Martis equis Acheronta fugit,
Gratum elocuta consiliantibus
*lunone divis: Ilion, Ilion
Fatalis incestusque judex
Et mulier peregrina vertit
In pulverem, ex quo destituit deos
Mercede pacta Laomedon, mihi
Castaeque damnatum Minervae
Cum populo et duce fraudulento,
J am noe Lacaenae splendet adulterae
Famosus hospeS, nec Priami donms

10

15

