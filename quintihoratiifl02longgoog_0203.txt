EPISTOLARUM 1. 1. 161
Non ut porticibus sic judiciis fruar isdem,
N ec sequar aut fugiam quae diligit ipse vel odit,
Olim quod vulpes aegroto cauta leoni
Respondit referam: Quia me vestig-ia terrent,
Omnia te adversum spectantia, nulla retrorsum. 75
Bellua multorum es capitum. N am quid sequar aut quem?
Pars hominum gestit conducere publica, sunt qui
Crustis et pomis viduas venentur avaras,
Excipiantque senes quos in vivaria mittant ;
Multis occulto crescit res fenore. Verum so
Esto aliis alios rebus studiisque teneri:
Idem eadem possunt horam durare probantes?
N ullus in orbe sinus Baiis praelucet amoenis,
Si dixit diveS, lacus et mare sentit amorem
Festinantis heri3 cui si vitiosa libido ss
Fecerit auspicium, “ Cras ferramenta Teanum
Tenetis, fabri.'' Lectus genialis in aula est,
Nil ait esse priuS, melius nil caelibe vita;
Si non est jurat bene solis esse maritis.
Quo teneam vultus mutantem Protea nodo? ou
’ρ Quid pauperi Ride: mutat coenacula, lectos,
Balnea, tonsoreS, conducto navigio aeque
N auseat ac locuples quem ducit priva triremis.
Si curatus inaequali tonsore capillos
Occurri, rides3 si forte subucula pexae 9⁵
Trita subest tunicae vel si toga dissidet impar,
Rides: quid, mea cum pugnat sententia secum,
Quod petiit spernit, repetit quod nuper omisit,
Aestuat et vitae disconvenit ordine tote,
Diruit, aedificat, mutat quadrata rotundis? sor.
Insanire putas sollemnia me neque rides,
N ec medici credis nec curatoris egere
A praetore dati, rerum tutela mearum
Cum sis et prave sectum stomacheris ob unguem
De te pendentis, te respicientis amici. 105
Ad summam: sapiens uno minor est Jove, dives,
Liber, honoratus, pulcher, rex denique regum3
Praecipue sanus, nisi cum pituita molesta est.

h

