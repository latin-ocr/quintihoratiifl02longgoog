86

CARMEN SECULARE.

Roma si vestrum est opus, Iliaeque
Littus Etruscum tenuere turmae,
J ussa pars mutare Lares et urbem
Sospite cursu, ιο
Cui per ardentem sine fraude 'frojam
Castus Aeneas patriae superstes
Liberum munivit itcr, daturus
Plura relictis:
Di, probos mores docili juventae, 45
Di, senectuti placidae quietem,
Romulae genti date remque prolemque
Et decus omne!
Quaeque vos bobus veneratur albis
Clarus Anchisae Venerisque sanguis, ω
Impetret, bellante prior, jacentem
Lenis in hostem!
J am mari terraque manus potentes
Medus Albanasque timet secures,
J am Scythae responsa petunt superbi ⁵5
Nuper, et Indi.
J am Fides et Pa‘x et Honos Pudorque
Priscus et neglecta redire Virtus
Audet, apparetque beata pleno
Copia cornu. 6ο
Augur et fulgente decorus arcu
Phoebus acceptusque novem Camenis,
Qui salutari levat arte fessos
Corporis artus,
Si Palatinas videt aequus arces σε
Remque Romanam Latiumque, felix
Alterum in lustrum meliusque semper
Proroget aevum.
Quaeque Aventinum tenet Algidumque,
Quindecim Diana preces virorum 70
Curet et votis puerorum amicas·
Applicet aureS.
Haec J ovem sentire deosque cunctos
Spem bonam certamque domum reporto,

Doctus et Phoebi chorus et Dianae 75
Dicere laudes.

AIA

 

