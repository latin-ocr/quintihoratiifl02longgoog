H ORATII FLACCI

Non hydra secto corpore firmior
Vinci dolentem crevit in Herculem,
Monstrumve submisere Colchi
Maius Echioniaeve Thebae.
Merses profunde, pulchrior evenit:

Luctere‚ multa proruet integrum
Cum laude victorem geretque
Proelia conjugibus loquenda.
Karthagini jam non ego nuntios
Mittam superbos: occidit, occidit
Spes omnis et fortuna nostri
Nominis Hasdrubale interempto,
Nil Claudiae non perficient mamm,
Quas et benigno numine J uppiter
Defendit et curae sagaces
Expediunt per acuta belli.

V.

DIVIs orte bonis, optime Romulae
Custos gentiS, abes jam nimium diu3
Maturum reditum pollicitus patrum
Sancto concilio redi.
Lucem redde tuae, dux bone, patriae
Instar veris enim vultus ubi tuus ‚
Affulsit popu10‚ gratior it dies
Et soles melius nitent.
Ut mater juvenem, quem Notus invido
Flatu Carpathii trans maris aequora
Cunctantem spatio longius annuo
Dulci distinet a domo,
Votis ominibusque et precibus vocat,
Curvo nec faciem littore demovet:
Sic desideriis icta fidelibus
Quaerit patria Caesarem. ι
Tutus bos etenim rura perambulat,
N utrit rura Ceres almaque Faustitas,
Pacatum volitant per mare navitae,
Culpari metuit Fides,
Nullis polluitur casta domus stupri8‚
Mos et lex maculosum edomuit nefas,

10

15 ‚

2)

 

''35‘’

